---
title: 'new Season("2019-2020")'
date: 2019-09-23T16:37:23+02:00
author: Spiros Anastasopoulos
layout: post
categories:
  - community
  - java
---
Τώρα που ετοιμαζόμαστε για τη νέα σεζόν, είναι μια καλή στιγμή για να δούμε τι έγινε την περασμένη σεζόν και να βγάλουμε χρήσιμα συμπεράσματα για τη συνέχεια.

Την σεζόν 2018-2019 καταφέραμε να διοργανώσουμε 5 meetups πάντα με τη βοήθεια των μελών μας και την ευγενή χορηγία εταιριών που αγαπούν την java. Τα meetups αυτά, με τους τίτλους των ομιλιών, τον χορηγό και link στο blog post ήταν:

  1. <a href="http://www.jhug.gr/archives/539" rel="noopener" target="_blank">Σεπτέμβριος 2018</a> με τη χορηγία της **Accenture** 
      * An overview of IntelliJ IDEA
      * Microservices architecture in action
  2. <a href="http://www.jhug.gr/archives/561" rel="noopener" target="_blank">Οκτώβριος 2018</a> με τη χορηγία της **Eurobank** 
      * Getting (a bit) familiar with Data Science
      * Java is still free
      * Notes on Java security
  3. <a href="http://www.jhug.gr/archives/593" rel="noopener" target="_blank">Δεκέμβριος 2018</a> με τη χορηγία της **Intralot** 
      * High performance asynchronous transaction orchestration with Java Reactive frameworks
      * Java puzzlers
      * JUnit 5
  4. <a href="https://www.meetup.com/Java-Hellenic-User-Group/events/258620920/" rel="noopener" target="_blank">Φεβρουάριος 2019</a> με τη χορηγία της **Atos** 
      * Hands-on TDD
      * Improve the quality of your software in 6 steps
  5. <a href="http://www.jhug.gr/archives/604" rel="noopener" target="_blank">Απρίλιος 2019</a> με τη χορηγία της **Blueground** 
      * Testing Anti-patterns
      * Introduction to Quarkus

Σε αριθμούς η χρονιά μεταφράζεται σε 13 ομιλίες, περίπου 13 ώρες <a href="https://vimeo.com/javahellenicusergroup" rel="noopener" target="_blank">βίντεο</a> &#8212; πολλά ευχαριστώ για άλλη μια φορά στον Κωστή Καπελώνη για την εθελοντική και ποιοτική δουλειά του &#8212; και αν προσθέσουμε socializing, blog posts κτλ έχουμε κοντά στις 16 ώρες γεμάτες java που τις παρακολούθησαν κοντά στα 500 άτομα. Τα meetups φαίνεται να άρεσαν στο κόσμο τόσο για το περιεχόμενο τους όσο και για την παρουσίαση. Δεν είχαμε αρνητικό feedback για κανένα ομιλητή ή θέμα. Για μερικές ομιλίες είχαμε και πάρα πολύ θετικά σχόλια και μάλιστα ειπώθηκε ότι ήταν καλύτερες από αντίστοιχες ομιλίες σε δυνατά συνέδρια.

Στα highlights της σεζόν ανήκουν σίγουρα η παρουσίαση του Quarkus σχεδόν ταυτόχρονα με την επίσημη ανακοίνωση του, η ζωηρή κουβέντα που έγινε μετά την ομιλία για τα testing anti-patterns, η ωραία χαλαρή διάθεση όταν λύναμε τα java puzzles και η αμηχανία που νιώσαμε όταν καταλάβαμε απο τη σχετική ομιλία πως το security δεν είναι καθόλου δεδομένο ακόμα και στο ασφαλές(?) περιβάλλον της java.

Τα αποτελέσματα είναι σίγουρα ικανοποιητικά αλλά υπάρχει η αίσθηση ότι το jhug έχει μεγαλύτερο δυναμικό που δεν αξιοποιείται. Ας δούμε πιο αναλυτικά μερικά σημεία και να προσπαθήσουμε να βγάλουμε συμπεράσματα και ιδέες για τη νέα σεζόν.

Ένα μεγάλο οργανωτικό πρόβλημα είναι σίγουρα η _αίθουσα_. Επειδή λειτουργούμε 100% εθελοντικά δεν διαθέτουμε σταθερή αίθουσα και βασιζόμαστε σε δωρεές και χορηγίες για να βρούμε χώρο για το εκάστοτε meetup. Ο τρόπος που οργανώνεται είναι ο εξής: βρισκόμαστε σε επικοινωνία με εταιρείες που θέλουν να βοηθήσουν και για κάθε meetup συμφωνούμε με μια από αυτές για την διοργάνωση. Η εταιρεία αναλαμβάνει να ρυθμίσει τα της αιθούσης και μόλις βρει μια καλή λύση, τότε ανακοινώνουμε ημερομηνία για το meetup και ζητάμε ενδιαφέρον από υποψήφιους ομιλητές. Αυτή η διαδικασία δεν λειτουργεί πάντα τόσο στρωτά όσο ακούγεται. Οι παράγοντες που πρέπει να ρυθμιστούν είναι:

  1. οι ημερομηνίες να βολεύουν την χορηγό εταιρεία ανάλογα με τις άλλες δραστηριότητες της
  2. διαθεσιμότητα μεγάλης αίθουσας γιατί συμμετέχουν περίπου 100 άτομα σε κάθε meetup
  3. διαθεσιμότητα ομιλητών για την παραπάνω ημερομηνία

Αν στα παραπάνω προστεθεί και το overhead του χρόνου επικοινωνίας τότε υπάρχει περίπτωση να μην καταφέρουμε να κάνουμε meetup κάποιο μήνα. Αυτό φαίνεται και στο <a href="https://www.meetup.com/Java-Hellenic-User-Group/" rel="noopener" target="_blank">ημερολόγιο </a> όπου σε περιόδους που υπάρχουν γιορτές όπως χριστούγεννα και πάσχα δεν έγινε meetup επειδή ήταν δύσκολο να ταυτιστούν οι διαθεσιμότητες όλων.

Μια λύση θα ήταν να "βολευτούμε" με μικρότερες αίθουσες 30-40 ατόμων. Πολλές εταιρείες μπορούν να διοργανώσουν στα γραφεία τους τέτοια meetup και είναι πολύ πιο ευέλικτες στις ημερομηνίες. Αυτή τη λύση δεν την υποστηρίξαμε γιατί αν και η αίθουσα είναι μεγάλο πρόβλημα εντούτοις δεν είναι το μεγαλύτερο οργανωτικό πρόβλημα!

Την περασμένη σεζόν είχαμε ενδιαφέρον από πάρα πολλές εταιρείες και δυστυχώς μερικές δεν προχώρησαν επειδή το μεγαλύτερο πρόβλημα του jhug είναι η διαθεσιμότητα ομιλητών. Αυτό ακριβώς είναι το σημείο που αισθανόμαστε ότι το jhug έχει μεγαλύτερο δυναμικό. Με βάση το πλήθος των java developers στην Αθήνα αλλά και το status και τη δημοφιλία της java σαν πλατφόρμα θα έπρεπε να έχουμε κάθε σεζόν 20-30 προτάσεις για ομιλίες, αλλά πρακτικά είναι κοντά στις 10.

Το πρόβλημα αυτό το έχουν και όλα τα άλλα meetups. Η εύκολη εξήγηση θα ήταν να πούμε ότι οφείλεται στον ορισμό των ημερομηνιών, στις μέρες, στα εργασιακά ωράρια κτλ. Αυτό δεν ισχύει γενικά παρά μόνο κατά περίπτωση. Ο σημαντικότερος λόγος είναι πως ο περισσότερος κόσμος βλέπει τα meetups σαν συνέδρια και αυτό είναι μια εντελώς λανθασμένη θεώρηση. Για παράδειγμα μερικοί λένε ότι όλη ή σεζόν του jhug ισοδυναμεί με 1-2 μέρες στο devoxx ή στη fossdem. Γιατί να ασχοληθώ αφού θα πάω σε αυτά τα δύο συνέδρια; Για ποιό λόγο να δω το vimeo κανάλι σας όταν όλα τα συνέδρια ανεβάζουν τις ομιλίες;

Μπορούν να ειπωθούν πολλά πάνω στις διαφορές τους αλλά ας μείνουμε στη μία και σημαντικότερη: το συνέδριο έχει συγκεκριμένο πλαίσιο λειτουργίας που το θέτουν οι διοργανωτές: Ποιός θα μιλήσει, τι θα πεί, πως θα το πεί, ποιός θα το παρακολουθήσει, ποιός δεν θα το παρακολουθήσει και άλλα πολλά. Το meetup αντιθέτως δεν έχει κανένα τέτοιο κλισέ και αυτό τους δίνει μια άλλη δυναμική. Για να φανεί καλύτερα ας το οριοθετήσουμε με τα κλασσικά 5W της δημοσιογραφίας:

  1. **Who** όποιος έχει ενδιαφέρον για κάποιο θέμα μπορεί να ετοιμάσει μια ομιλία. Δεν είναι απαραίτητο να είναι expert στο θέμα, ούτε να έχει εμπειρία με αυτό. Η εμπειρία στο αντικείμενο δεν εξασφαλίζει πάντα μια καλή ομιλία και το αντίθετο.
  2. **What** όποιο αντικείμενο θέλει. Δεν είναι απαραίτητο ούτε να είναι buzzword, ούτε να πουλάει, ούτε καν να είναι χρήσιμο. Μερικές ιδέες 
      * παρουσίαση ενός δημοφιλούς framework
      * evaluation μιας νέας τεχνολογίας
      * παρουσίαση ενός προσωπικού github project
      * παρουσίαση ενός βιβλίου, ενός blog post, ενός youtube βίντεο απο μια ενδιαφέρουσα ομιλία
      * advanced tutorial για μια τεχνολογία
      * java fun, puzzles, snippets, pitfalls
      * java vs go, ruby, js, python, scala etc
      * community matters όπως license, πτώση της java στο tiobe index, microsoft and java κτλ
      * γενικά θέματα όπως open source, licenses, privacy, remote working κτλ
      * τρόπος οργάνωσης της ομάδας του στην εταιρεία που δουλεύει
  3. **When** μακάρι να μπορούσαμε να κάναμε meetup και κάθε εβδομάδα
  4. **Where** η αίθουσα είναι μεγάλο πρόβλημα του jhug
  5. **Why** γιατί η συμμετοχή και η προσφορά είναι θεμέλια της προόδου. Υπάρχουν μηχανικοί που κάνουν και τα 2 απο την εργασία τους ή απο συνέδρια ή απο προσωπικά sites ή με κάποιο άλλο τρόπο. Αλλά σε κάθε περίπτωση για να υπάρξει πρόοδος και για κάθενα ξεχωριστά αλλά και για το community χρειάζεται και συμμετοχή και προσφορά. Είναι πολύ πιο δύσκολο αλλά και ωφέλιμο να ετοιμάζεις μια παρουσίαση για ένα θέμα από το να παρακολουθήσεις 4. Το ίδιο ισχύει για γράψιμο vs διάβασμα και για κάθε είδος και τρόπο δημιουργίας.

Με αυτές τις σκέψεις ξεκινάμε τη νέα σεζόν με ακόμα περισσότερη java. Σύντομα θα ανακοινωθούν οι ημερομηνίες για τα πρώτα meetup και οι πρώτες ομιλίες. Ελπίζουμε να περάσουμε καλά, να ευχαριστηθούμε java και να ανταλλάξουμε ωραίες ιδέες και θετικά vibes.

# Join JHUG

Μπορείτε να μαθαίνετε νέα, να συμμετέχετε και να ανταλλάσετε ιδέες και σχόλια στα κανάλια μας:

  * [Slack](https://jhug.slack.com) 
  * [Twitter](https://twitter.com/jhug) 
  * [Meetup](https://www.meetup.com/Java-Hellenic-User-Group/) 
  * [Blog](https://www.jhug.gr) 
  * [Vimeo](https://vimeo.com/javahellenicusergroup) 

Τα νέα για τα meetups και τα διάφορα events δημοσιεύονται σε όλα τα κανάλια αλλά οι ενδιαφέρουσες συζητήσεις είναι στο slack.