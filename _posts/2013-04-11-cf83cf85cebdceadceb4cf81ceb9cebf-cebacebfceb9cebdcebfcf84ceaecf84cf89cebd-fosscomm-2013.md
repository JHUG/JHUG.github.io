---
id: 112
title: 'Συνέδριο Κοινοτήτων &#8211; Fosscomm 2013'
date: 2013-04-11T23:52:33+02:00
author: papo
layout: post
guid: http://www.jhug.gr/?p=112
permalink: /archives/112
categories:
  - community
tags:
  - community
---
Σε λίγες μέρες ξεκινάει το ετήσιο συνέδριο των κοινοτήτων για το Ελεύθερο και Ανοιχτό Λογισμικό, [FOSSCOMM](http://hua.fosscomm.gr/) (Free and Open Source Software Communities Meeting). To FOSSCOMM 2013 διοργανώνεται στο Χαροκόπειο Πανεπιστήμιο από το Tμήμα Πληροφορικής και Τηλεματικής και με την υποστήριξη της Εταιρείας Ελεύθερου Λογισμικού / Λογισμικού Ανοιχτού Κώδικα.

Το συνέδριο περιλαμβάνει παρουσιάσεις και εργαστήρια από μέλη των κοινοτήτων του Ελεύθερου Λογισμικού. Απευθύνεται σε όλους όσους ενδιαφέρονται για το Ελεύθερο Λογισμικό/ Λογισμικό Ανοιχτού Κώδικα καθώς και για Ανοικτά Δεδομένα και Πρότυπα, ανεξάρτητα από το επίπεδο γνώσεων που διαθέτουν στην χρήση λογισμικών και υπολογιστών. Στόχος των εκδηλώσεων είναι η διάδοση των Ανοιχτών Τεχνολογιών, η ενημέρωση του κοινού για τα πλεονεκτήματα τους καθώς επίσης η διεύρυνση της κοινότητας ΕΛ/ΛΑΚ, η ανταλλαγή ιδεών και η διάχυση της διεθνούς εμπειρίας.

Η συμμετοχή στο FOSSCOMM είναι δωρεάν και όλα τα έξοδα διεξαγωγής καλύπτονται από χορηγίες. Η διοργάνωση γίνεται αποκλειστικά από εθελοντές και θα υπάρχει ταυτόχρονη αναμετάδοση στο διαδίκτυο.

Οι θεματικές ενότητες του φετινού συνεδρίου είναι οι εξής:

  * Development, Services & GUIs
  * Infrastructure & Scaling
  * Arduino
  * Hacks, Design & 3D Printing
  * Development & Applications
  * Services & Security
  * Education
  * Web
  * Communities

Παράλληλα με τις παρουσιάσεις θα διεξαχθούν εργαστήρια τα οποία θα δώσουν την ευκαιρία στους συμμετέχοντες να εκπαιδευτούν και να εξοικειωθούν πρακτικά με συγκεκριμένα εργαλεία. Αναλυτικά το πρόγραμμα του συνεδρίου υπάρχει διαθέσιμο σε pdf. Όσοι ενδιαφέρονται να συμμετέχουν στο συνέδριο και ειδικότερα στα εργαστήρια καλούνται να εκδηλώσουν το ενδιαφέρον τους στη σχετική φόρμα συμμετοχής λαμβάνοντας υπόψιν ότι για τα εργαστήρια θα τηρηθεί σειρά προτεραιότητας, λόγω περιορισμένων θέσεων, και όσοι συμμετέχουν θα πρέπει να έχουν διαβάσει σχετικό ιστότοπο καθώς επίσης και αναλυτικές πληροφορίες πρόσβασης και σχετικό χάρτη.